"
                
                    Kosmikud
                    - Lydia Koidula haud                
                Kokku on korjat’ sinu pleekinud luud muremullast
Kuhu nad matsid sind kord, murtud tiib’ega lind
Laulsid ju oma rahvale viimsegi palve
Et oma maa rüpes lõppeda võiks sinu lend
Kus oli mu isamaa? Kas kõlas haualgi see?
Ütle, Lydia Koidula haud! 
Nüüd on täidet’ su soov, Emajõe ilus ööbik
Hingad armsal maal, kus ema hällitas sind
Pole suuremat hiilgust ja au pärast surma
Kui see, millega on püütud katta su põrm
Kus oli mu isamaa? Kas kõlas haualgi see?
Ütle, Lydia Koidula haud! 
On püha paik kalmumäel, kuhu rändavad mõtted
Rändavad lille’ga niisutet’ pisaraist
Lydia Koidula, kosta kui lastele hauast
Lootus ei ole murtud tiib’ega lind 
Kus oli mu isamaa? Kas kõlas haualgi see?
Ütle, Lydia Koidula haud!            "
