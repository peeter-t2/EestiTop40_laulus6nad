"
                
                    Terminaator
                    - Ainult sina võid mu maailma muuta                
                Maailm ära väsitanud, hinge maha põletanud
kuid siiski pole lootus läinud
kuigi silmad on valet näinud
et ükskord saan su endale
Tuul on segi ajand juuksed
hääletuks on jäänd mu nuuksed
ja jälle seisan siin ja ootan
keelatud ei ole ju loota
et ükskord saan su endale
Külmetand mind põhjatuuled
hääl on kähe, puruks huuled
siiski hüüan tahaks minagi suuta
kuid ainult sina võid mu maailma muuta
sest sa kuulud minule
tahaks minagi suuta
kuid ainult sina võid mu maailma muuta
sest sa kuulud minule
Üksi liiga raske olla
tahaks sinu juurde tulla
kuid sa ei tohi mulle andeks anda
jalutama mu'ga tulla randa
ja öelda et kuulun sinule
Sa vaatad mind ja tasa nutad
mu viimse mõistuse mu'lt võtad
kuid ütlen armastan sind kahtlemata
kuid ei tohi sind ma tahta
kuigi kuulun sinule
Külmetand mind põhjatuuled
hääl on kähe, puruks huuled
siiski hüüan tahaksin ma suuta
kuid ainult sina võid mu maailma muuta
sest sa kuulud minule
tahaksin ma suuta
kuid ainult sina võid mu maailma muuta
sest sa kuulud minule
Kuulud ainult minule            "
