"
                
                    Kalmer Tennosaar
                    - Vana Klaver                
                suusabaasis on tantsupidu
see toimub siin igal õhtul
noorte kehade vallatust ruum on täis
ja villaste sokkide lõhna
nurgas mustendab kaaneta klaver
keda lokkides lontkõrv piinab
vana klaver teeb meele nii haledaks
et võtaks või peatäie viina
akna taga on härmatand kuused
üle järve viib kuuvalga rada
vana klaver kas metsade muusikat
sa veel suudaksid tunnetada
aastaid tagasi talvehommikul
küllap mäletad vanapoiss niigi
hästi tasa sest kõik alles magasid
sinul mängiti killuke Grieg'i
juba siis olid klahvid sul kollased
hääl kui armstrongil katkev ja kähe
juba siis näisid üdini tülpinud
ega meie sind sõtkunud vähem
ent sel ammusel talvehommikul
nüüd ma reedan sind, ära solvu
ühe armunud näitsiku sõrmede all
sa ohkasid just nagu Solveig
praegu teeskled, et hambad ristis
vastu tahtmist ja tõdedeta
sa klimberdad sheike tvistideks
ära loodagi, sõber mind petta
südaööni sa kibestund ilmel
uut põlvkonda hullutad nüüdki
aga hommikul neljal käel mängijaid
ikka jälgid sa kaaneta küünik            "
