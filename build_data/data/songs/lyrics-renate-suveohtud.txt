"
                
                    Renate
                    - Suveõhtud                
                Ma oodand homset nii kaua,
kell juba tiksub seinal kesköötunde.
Kõik valmis pandud ja laual
on piletid, mis viivad meid siis peole.
Ei tea kas juhus see või tõesti homme
ma läheneda saaksin lõpuks sulle.
Sest ootamas on mind see maagiline päev,
kui imed juhtuvad ja põimuvad me käed.
Üle aasa, üle heinamaa
lähen kaasa sõpradega ma.
Saabub õhtu ja kõik koos siis me
suveõhtul lähme peole.
Üle aasa, üle heinamaa
tantsida siin lõputult võin ma.
Päiksetõusu jääme ootama,
sest suveõhtud on peagi lõppemas.
Ma tantsin kuniks on hommik
ja naudin seda hetke, milles peatun.
Su puudutus minu ihul,
mul tundub kõik mu soovid täide viidud.
Ei tea kas unes see või lihtsalt juhus.
Kuid kõik mis ootasin see tõesti juhtus.
On vastu võtmas mind see maagiline päev,
kui imed juhtuvad ja põimuvad me käed.            "
