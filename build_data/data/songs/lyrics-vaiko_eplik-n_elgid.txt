"
                
                    Vaiko Eplik
                    - Nelgid                
                Unustasin oma nelgid rongi
Ah, unustage - selleks nad ehk ongi
Pinglie et unuda kupeesse
ja liig hilja alles tulla meelde
Unustasin šampust sulle tuua
närtsid kodus soovides sa juua
Mina aga minnes seda tooma
unustasin laulma end ja looma
Teatrisse sind unustasin viia
nüüd on päris kindel enam siia
oodatud ma pole sinu sängi
ümbritseb traataed
ja sa ei mängi enam minuga
Sest ma unustasin oma nelgid rongi
Praegu mõtlen, ehk nii parem ongi
Iga loll kord taipab saabuma peab päev,
mil meile armastusest aitab
Unistades unustada võin ma
mõndagi, kuid õnneks sulle tõin ka
kinopiletid, ei kahjuks meelde
tulnud kohal olla tollel reedel
Mil õnneuimas tuigerdades ringi
unistasin sinust avasilmi
Sina aga üksi keset filmi
lahkusid ja peitma pidid silmi
Igaühe jaoks on kuskil keegi
meeldib meile see siis või ei meeldi
Iga loll kord taipab
saabuma peab päev,
mil meile armastusest aitab
Kuigi endist õrnust pole keeles
armastus nüüd hästi püsib meeles
Tassin sulle tulpisid ja roose
põhjustavad sus nad vaid neuroose
Proovinud me ammu kõiki poose
kesk alpikannisid ja mängutoose
Kas aasta pärast olemegi koos veel?
Ja millest armastus see üldse koosneb?
Meil nelke pillub rööbastele saatus
peagi algab kes teab mitmes vaatus
Iga loll kord taipab
saabuma peab päev,
mil meile armastusest aitab.
Ja kui see ei aita,
siis ehk koidab päev
mil armastus meid paneb paika.            "
