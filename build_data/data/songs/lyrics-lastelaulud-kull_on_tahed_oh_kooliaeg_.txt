"
                
                    Lastelaulud
                    - Küll on tähed (Oh kooliaeg)                
                O on ümmargune,
K on kandiline – ei jää pähe.
I on tipuline,
Ä on täpiline – meelest läheb.
Oh, kooliaeg, oh kooliaeg,
millal sina tuled,
mul on valmis juba 
pliiatsid ja suled.
S käib susinaga,
J-il saba taga – küll on tähed.
N on ühtepidi,
U on tagurpidi – meelest läheb.
Oh, kooliaeg, ...
Selged mul on tähed,
sellest siiski vähe – tarvis sõnu.
Kui kord kooli lähen,
siis kõik korda läheb – küll on mõnu.
Oh, kooliaeg, ...            "
