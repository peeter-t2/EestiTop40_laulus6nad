"
                
                    Terminaator
                    - Inetu                
                Sa sündisid slummis, kus haises ja pori 
su saabastes lirtsus kui kümnene olid. 
Sa põgeneda püüdsid elu eest 
vaid lugu olid kuulnud õigest teest. 
Su isa sind peksis ja ema ei hoolind 
ei huvitand raamat ei läinud sa kooli 
vaid lugu olid kuulnud õigest teest. 
Kui täitusid 13 sa koju ei tulnud 
see öö oli külm ja sõpru sul polnud. 
Kurku tõusis nutt 
kui meenus vana muinasjutt. 
Refr.: 
Inetust pardipojast saab ükskord 
luikede järve uus valitsejanna, 
inetu pardipoeg on sinna teel 
Vesiroosidest voodile heidab 
luikede järve uus kuninganna 
ja teilegi kord võib andeks anda veel. 
Iga jumala löök tegi sinule valu 
sa siiski ei kurtnud ja armu ei palunud 
ju siis olema peab nii. 
Me saatuse vastu seista ei suuda, 
mis meile on antud seda ei muuda 
ja sinna slummi haisvasse 
ei naase tagasi. 
Refr.            "
