"
                
                    Birgit Õigemeel
                    - Moonduja                
                Pilk käib kinni, lihtsalt, ja lahti.
Ilmeid antud, kui valgeid lehti.
Ehk meid kuskil nõnda kord tehti.
Kerge moonduda ilma ees.
Seisa, vaiki, naerata neile.
Triiki hoitud klaasis on paine.
Torma, hüüa vaid valituile.
Väänleb keegi kuskil su sees.
Läbi näed mu moondujat.
Alles jääb vaid puudutus.
Keda näed?
Kas on puudu hinges või liiga
palju kõike, mis jookseb liiva.
Selgroojooned naalduvad kiiva.
Kerge moonduda ilma ees.
Mööda minnes viimati nähti.
Maha kantud kooritud kihti.
Kest on tuim ja väikseks jääb tihti.
Väänleb keegi kuskil su sees.
Läbi näed.
Alles jääb.
Puudutus.
Läbi näed mu moondujat.
Alles jääb uhh puudutus.
Läbi näed mu moondujat.
Alles jääb uhh puudutus.            "
