"
                
                    Leslie Da Bass
                    - Naine                
                Ma olen naine
Mõistus kaine, jalad maa peal
Põhjamaine
Mis ma veel oskan öelda?
Ma olen naine
Tasakaalukas ja vaikne
Vaevu raevukas, kui Läänemere laine
Ma olen naine
Ma hoolitsen su eest, kui oled haige
Helistan su bossile ja valetan
Hallo, ta naine siin
Ta on praegu väga-väga haige,
Kuid küll ta varsti terveks saab
Jaa, ütlen edasi, kõike head teile ka, tšau pakaa
Ma olen naine
Ma olen ingel, saatan ühes kehas, teen mis saan
Kui vaja päästan kasvõi terve maailma 
Ma olen naine
Mu väikesesse käekotti mahub terve Aafrika,
Vaid ise autovõtmed leian sealt, mitte keegi teine
Sest olen naine
Võin nutta lihtsalt ilma põhjuseta
Kuni päevast õhtu saab ja kuni hommikuni välja veel
Sest olen naine
Ma olen naine
Kui lapsed pestud, söödetud ja magavad
Siis korraks istun maas
Ja sinu jaoks, mu kallis, öösel alati kui fantaasiakaev, kui tuli kustub toas 
Kuid oota viivu, enne veel ma kogu elamise koristan
Ma olen naine
Ja mulle igavesti tunduma jääb
Et peegel valetab
Kui vaja, autol rehvi vahetan
Ja digiboksi telekaga ühendan
Ise samal ajal sünnitan
See on lihtne
See on nii lihtne
Sest olen naine
Ma olen naine
Ma olen ingel, saatan ühes kehas, teen mis saan
Kui vaja päästan kasvõi terve maailma            "
