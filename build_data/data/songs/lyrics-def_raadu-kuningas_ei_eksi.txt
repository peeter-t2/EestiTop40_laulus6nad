"
                
                    Def Räädu
                    - Kuningas ei eksi                
                Me kõik teame, et praegu on 
meie ajaarvamise 21. sajand
Iseenesest mõistetavad on me tänased rajad
Meelest läinud orjapidamine ja ühismajand
Teame millist tüüpi profülaktikat vaja
Aga mis tüüpi taktikat galaktikate sõjas (ei tea)
Suppi saab ju keeta ainult praktika pajas
Elementaarne nagu seinakontakt sinu majas
on see, et me oleme oma aja pojad
Igal ajal valitsevad omad arusaamad
Tänane kreedo polnud eile üldse teema
Põhiseadus on sunnitud sõnu sööma
kui jälle hakatakse uut korda looma
Kuningas ei saa teha valesti
kuni oma troonil veel istub
Tema vead selguvad alles siis
kui tal on kroon peast ära juba kistud
Kuningas ei eksi mitte kunagi
kuni oma troonil veel istub
Tema vead saavad selgeks alles siis
kui tal on kroon peast ära juba kistud
Senikaua kui ma teiega siin polemiseerin
liigub kusagil politseinik, kes kedagi arreteerib
Kohtunik otsustab, kes kriminaalkaristust väärib
Me saatust juhib ametnik, kes paberit määrib
President oma kõned paberilt maha veerib
ja igasugu lambikaadrit ordeniga premeerib
ning enne veel kui olukorda kritiseerid
vaata millinen sinu positsioon mängulaual
Et sind ära nummerdataks, maksad riigilõivu
Meil on rahvavõim, kus inimesel ei ole võimu
Su maailmapildi kujundab propaganda nõidus
Tugevamal on alati õigus
Kuningas ei eksi, kuningas ei eksi, 
see on tugevama õiguse printsiip
Kuningas ei eksi, kuningas ei eksi, 
kuningas ei eksi mitte kunagi
Ja kunagi ei või teada sedagi, 
kes troonil järgmiseks istub
Keda homme kutsume vabadusvõitlejaiks, 
võivad olla tänased terroristid            "
