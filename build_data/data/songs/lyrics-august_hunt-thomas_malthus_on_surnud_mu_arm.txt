"
                
                    August Hunt
                    - Thomas Malthus on surnud, mu arm                
                Rahvaarv peatumatuna paisub.
Nõnda palju ressursse on raisus;
peagi ägame õuduste kaisus.
Iga samm nõuab kõrgemat hinda,
iga jalg oma lappi maapinda.
Seda teed tulevikku ei minda...
Õnneks muutub me maailma nägu.
Kasvab teadmine, taganeb hägu.
Uude lootusse künname vagu.
Jõud on kõikjal, kui otsida tihkad,
sinu võimuses kõik, mida ihkad.
Tuleb saada vaid pakule pihta.
Taevad ootavad.
Aeg on lahkuda.
Jumalaga, Maa!
Avakosmost ja meredepõue
tunda on meie kohus ja nõue.
Täna koos mingem tubadest õue!
Joogem januga teadmistelättest,
võtkem tulevik eneste kätte,
jõudkem mõttega tegudest ette!
Taevad ootavad.
Aeg on lahkuda.
Jumalaga, Maa!
Taevad ootavad.
Meie aeg on käes — on käes.
Meie aeg on käes — on käes.
Meie aeg on käes — on käes.
Vaata vaid, ja näed — sa näed.            "
