"
                
                    Tuberkuloited, The
                    - Tinasõdur                
                Ära mind niimoodi kutsu 
Ja sedasi ära hõika 
Sa tead ju - sõnaga 
Neid köidikuid läbi ei lõika. 
Ära mind niimoodi kutsu 
Olen põlvini kinni maas 
Ja mu ümber, mu all ja ülal 
On paksust klaasist vitraaz. 
Olen vaid tinane sõdur 
Teiste tinaste seas, 
Kes kõik on klaasist silindrites mängupoe aknal reas. 
Refr: 
Ära mind niimoodi kutsu 
Ma käsuta tulla ei või. 
Sest nööbivalajast kindral mind mängusõduriks lõi. 
Minu valvekord lõpeb vitriinis 
Siit ma elusalt välja ei saa 
Ja kui tuhmuvad värvid mu kiivril 
Lähen ahju tagasi taas. 
Minust valatud tinase nööbi 
Kaotab keegi kord pintsaku eest. 
Kuskil agulis hiljem mind leitakse 
Rentsli sogasest veest. 
Refr 
Ära mind niimoodi kutsu, 
Lihtsalt ütle, et tulema pean. 
Siis ehk ärkan ja mängupoest välja 
Sõgedad sammud sean. 
Kutsu mind niimoodi kutsu 
Raske saapaga purustan akna. 
Teile näitan, et tinane sõdur 
Iial tinaseks nööbiks ei hakka. 
Kuigi tean, et sest kuumusest sulan, 
Minult suudluse saad keset nõmme. 
Minu tinastest jäänustest lastele 
Jõuluõhtul võib valada õnne. 
Olen vaid tinane sõdur, 
Teiste tinaste seas. 
Kes kõik on klaasist silindrites 
Mängupoe aknal reas. 
Refr            "
