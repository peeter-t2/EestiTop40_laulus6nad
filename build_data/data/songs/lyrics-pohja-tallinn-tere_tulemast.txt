"
                
                    Põhja-Tallinn
                    - Tere tulemast                
                Fate:
Tule ja tutvu käi läbi me vanad read, 
küll sa leiad üles, kui silmad on peas.
Tingimata pead tulema valges,
et näeks, kuhu sisse astub jalg, sest
öösel Edgar kustutab tuled,
siis ei näe kustagi, kui sul on mure.
Mente otsid tikutulega,
ment sind otsib, vitud tulevad.
Siin pole mullivanne, spaad,
vaid sullis arveldan.
Raudteetsoonid, rongihoovid, 
kunst on troonil, kõikjal looming.
Siin on liiva, siin on tuult, 
siit saab kõike ja ainult suurt.
Siin on kõik nurgad meil erinevat värvi,
kui pole näind, tule vaata ise järgi.
Maia:
Kui sa veel ei tea, mis leidub siin,
tere tulemast.
Siin näed seda, mida veel sa pole näinudki.
On me soovid täitunud kõik siin.
Siit võib leida just selle, mida otsisid.
Kenny:
Seal akende keskel silmapaarid,
mõned naiivsed, mõnel kindlad plaanid.
Kes üüris korteri pole kindlalt kaardil.
Sellegipoolest võib leida end me plaadilt.
Aastad kasvavad aina, kui istandus,
varem kondimootorit asendas Ikarus.
Õle sõle me ristikuheina, kus
sõgedad noored veel kindlalt seisavad.
Suvel neiud sulatavad Balbiino,
suletud uste taga kasiino.
Lugesin liinidel rippuvaid tosse,
hosteli taga vana kulunud poster.
Balti jaama tunnelis kõlab kellegi gospel.
Edasiminek on null - sendid on roostes.
Ära vedamata jäänd kuldne mosse,
tehasepiirkond ja suitsev korsten
Maia:
Kui sa veel ei tea, mis leidub siin,
tere tulemast.
Siin näed seda, mida veel sa pole näinudki.
On me soovid täitunud kõik siin.
Siit võib leida just selle, mida otsisid.
Wild Disease:
Kelle jaoks allilm, kelle jaoks aedlinn,
p-p-p-põhja tallinn.
Vanad lagunenud tehased, 
millest enamus ei tööta, 
nüüd on neis peod, bändiproovid ja sööklad,
piljardid, baarid, öölokaalid,
mida iganes vajad, 
kõike saab siit.
Kopli liinid, mida mööda sõidab tramm,
sõidavad need, kel vähe värisevam samm.
Lagunend turistipaik Patarei vangla,
tule julgelt, siin kinni ei panda.
Sealt edasi randa, kus laevad tekitavad laineid.
Ei see pole nagu Harku järv - siin ei haise.
Rasvaiseim koht tseburek Balti jaamas.
Fakk kabanoss seal beljaš on täitsa ladna.
Miljööalad või hävinud majade boulevard.
Tule otsusta ise, tule, tere tulemast.            "
